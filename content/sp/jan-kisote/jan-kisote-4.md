---  
title: "jan Kisote li weka tan tomo | jan Kisote #4"
header: "<b>nanpa tu-tu la</b>jan [kiwen,, sona,, tenpo,,] li weka tan tomo"
date: 2026-01-04
lang: sp
details:
  - date: suno nanpa tu-tu la mun nanpa wan la sike nanpa owe mute1 mute1 tu
  - note: mi toki+pona e lipu [DON QUIJOTE] pi(kon [sewi,,, ante,,,,]) tan toki [en pan,,, jo,,]
last: jan-kisote-3
---  
  
jan [kiwen,, sona,, tenpo,,] li kama jan utala la ona li pilin pona a  
taso sin la ona li wile tawa tomo  
zzzzzzzz li wile kama e mani  
zzzzzzzzzzzzzz e len  
zzzzzzzzzzzzzz e jan jo  
  
tawa la jan [kiwen,, sona,, tenpo,,] li kute e kalama pi(pilin ike) tan ma kasi  
jan [kiwen,, sona,, tenpo,,] li toki  
  
te sewi li pona  
zz utala li lon la mi ken kepeken wawa mi to
  
ma kasi la ona li lukin e jan lili  
linja li wan e jan e palisa kasi  
jan li jo e len ala lon selo  
zz li mu tan pilin ike  
jan suli li pakala e selo pi(jan lili) kepeken linja  
jan lili li toki  
  
te mi pali ike sin ala a  
zz sewi o kute  
zz mi ni sin ala a to
  
jan [kiwen,, sona,, tenpo,,] li lukin li toki  
  
te jan ike o  
zz o utala ala e jan pi(ken utala ala)  
zz o jo e ilo  
zz o utala e mi la sina ken kama sona e weka wawa sina to
  
jan suli li lukin e ilo utala pi(jan [kiwen,, sona,, tenpo,,])  
zzzz li pilin monsuta  
ona li toki  
  
te jan pona o  
zz mi pana e mani tawa jan lili ni la ona o awen e soweli mi  
zz taso ike la ona li weka e soweli  
zz ona la mi pana e mani pi(mute lili)  
zz mi utala e ona tan ni to
  
te o pana e mani pi(mute pona)  
zz o weka e linja tan jan lili  
zz ante la mi moli e sina to
  
jan suli li weka e linja  
taso mani li awen lon tomo la jan suli o tawa tomo  
jan lili o kama lon poka ona  
jan lili li wile ala  
zzzz li toki tawa jan [kiwen,, sona,, tenpo,,]  
  
te sina weka la jan ike ni li utala sin e mi a to
  
te jan suli o pana e mani  
zzzzzz o pini e utala  
zz sina ni ala la mi kama sin  
zzzzzzzzzz li moli e sina to
  
jan suli li toki e te mi o ni to  
jan [kiwen,, sona,, tenpo,,] li weka  
taso weka la  
zz sin la jan suli li wan e jan lili  
zzzzzzzzzzzzzz e palisa kepeken linja  
zzzzzzzzzz li utala a e ona  
zzzzzzzzzz li pana ala e mani  
  
pilin pona a la jan [kiwen,, sona,, tenpo,,] li awen tawa  
nasin li kama tu  
nasin seme li pona la jan [kiwen,, sona,, tenpo,,] li sona ala  
ona li pini tawa  
zz li alasa sona e nasin pona  
pini la ona li wile e ni  
zz soweli [lon,, sin,,, ante,,,] o tawa  
zz nasin soweli li pona nanpa wan  
  
jan [kiwen,, sona,, tenpo,,] li awen tawa  
zzzzzzzzzz li kama lukin e kulupu suli  
jan kulupu li wile esun e len lon ma [mu,, sina,, jan,,]  
taso jan [kiwen,, sona,, tenpo,,] la ona li kulupu utala  
jan [kiwen,, sona,, tenpo,,] li tawa kulupu  
zzzzzzzzzz li toki pi(pilin utala)  
  
te jan ale o pini tawa  
zzzzzz o toki e ni  
zzzzzzzz meli [jan:suwi:] li suwi nanpa wan to
  
jan kulupu li lukin e jan [kiwen,, sona,, tenpo,,]  
zzzzzzzz e nasa ona  
taso ona li toki  
  
te mi sona ala e meli ni la mi ken ala sona e lon ni  
zz o kama e ona  
zz ni la mi ken lukin li ken sona to
  
te jan ike o  
zz sina lukin anu lukin ala la ni li suli ala  
zz mi toki e lon  
zz lon li ken ala lon ala  
zz sina ken ala lukin e sewi  
zz taso sina sona e lon sewi to
  
te jan utala o  
zz kulupu la jan ala li sona e meli ni  
zz mi lukin ala e ona la  seme la mi ken sona e ona  
zz o kama e meli to
  
te sina toki ike a  
zz o moli to
  
jan [kiwen,, sona,, tenpo,,] li tawa utala e jan kulupu kepeken soweli [lon,, sin,,, ante,,,]  
taso soweli li anpa tan kiwen nasin  
jan [kiwen,, sona,, tenpo,,] li kama lon anpa soweli  
zzzzzzzzzz li ken ala tawa  
zzzzzzzzzz li toki  
  
te jan jaki o weka ala a to
  
jan kulupu li wile ala awen kute e toki ike  
zzzz li pakala e jan [kiwen,, sona,, tenpo,,] kepeken ilo utala  
pini la ona li weka  
jan [kiwen,, sona,, tenpo,,] li taso  
zzzzzzzzzz li ken ala tawa  

