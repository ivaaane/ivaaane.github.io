---
title: "kasi li len e mi | lon insa pi ma tu #1"
header: <b>nanpa wan la</b>kasi li len e mi
date: 2025-10-19
lang: sp
details:
- date: suno nanpa luka-luka luka tu-tu la mun nanpa luka-luka la sike nanpa owe mute1 mute1 wan
- note: tan lipu olin1 te lon insa pi(matu) to
---

mi kasi  
mi lape  
mi lon anpa  
kasi li luka e mi  
kasi li pona e mi  
kasi li len e mi  
suno li walo e laso  
suwi  
  
kasi li sona ala  
mi sona e ala  
n  
ala  
mi sona  
mi lon ma ni tan seme  
mi sona  
mi lape lon anpa tan seme  
mi sona  
mi len lon kasi tan seme  
mi sona  
mi kasi ala  
kasi li pona  
kasi li sona e utala ala  
kasi li kute e kalama ala  
kasi li lukin e jaki ala  
kasi li moku e suno taso  
kasi li lape taso  
mi wile kasi a  
mi wile sona e utala ala  
mi wile kute e kalama ala  
mi wile lukin e jaki ala  
mi wile lape taso  
taso mi ken ala
  
a  
kalama waso  
seli suno  
kule kasi  
suwi kasi  
len kasi  
tenpo li pini  
mi pilin ike  
tan seme la  
mi sona  
  
a  
mi awen lape lon len kasi mi  
pilin ike la lukin mi li telo  
utala a la mi moku e kon  
len kasi taso li pona e mi  
  
ni la mi kute e sina  
  
sina kama lon len kasi mi  
sina lukin e mi tan sewi1  
mi lukin e sina tan anpa  
suno li walo e sinpin sina  
a  
sinpin sina li suwi  
linja mute li tan lawa sina  
linja sina li suli li pimeja  
sama la selosina li pimeja  
len lakuleli laso sewi  
lukin suwi  
kule suwi  
nasin suwi  
sina sama kasi tawa lukin mi  
sina sewi anu seme  
  
sinamu1 te o kama to  
  
mi toki  
taso kalama li ala  
mi ken ala toki  
mi lukin e sina  
  
sinamu1 te n  
zzzzzz sina kama ala tan seme to  
  
sina tawa anpa  
sina awen lon supakasi  
sina awen lon poka mi  
mi lukin e sinpin sina  
sina pilin ike ala  
  
sina mu1 te jan ale lon tomo sona li pilin ike  
zzzzzz ona li sona ala e tan pi(wekasina)  
zzzzzz sina o kama sin to  
  
a  
tomosona  
tomo li ike e mi  
mi wile ala lon tomo  
mi wile lon ma kasi  
mi weka tan tomo sona  
sina sin e sonani  
ike  
telo lukin li kama wawa  
  
sinamu1 te a n  
zzzzzz o pilin ike ala  
zzzzzz ike seme li lon to  
  
mi ken ala toki  
mi alasa toki a  
taso kalama li ala  
ike  
ike a  
mi ike a  
telo lukin li awen  
  
sinamu1 te n(zzzz)  
zzzzzz ale li pona  
zzzzzz ale li pona to  
  
sina pini e toki  
sina luka e mi  
mi utala ala  
luka li suwi  
tenpo li tawa  
sina toki ala  
mi pilin pona lili  
  
sinamu1 te sina ken ala ken toki to  
  
mi toki e te ala to kepeken lawa   
  
sinamu1 te tan seme to  
  
mi ken ala toki  
  
sinamu1 te ato  
  
mi awen  
sina awen  
  
sinamu1 te sina pilin pona ala pona to  
  
mi toki e te pona to kepeken lawa  
  
sinamu1 te pona   
zzzzzzsinawile kama ala kama to  
  
n  
mi wile ala tawa tomosona  
taso mi wile lon poka sina  
mi wile ala wile weka tan kasi  
mi wile ala wile weka tan sina  
mi lukin e sina  
mi awen  
  
mi toki e te kama to kepeken lawa  
  
sinamu1 te pona to  
  
sina pini awen  
sina lon sewi1  
mi lon anpa  
sina jo e luka mi  
  
sinamu1 te o kama to  
  
mi pini eawen  
kasi li lon anpa  
tasomi lon sewi1  
sina pini e jo  
sina open e tawa  
mi lon poka sina  
nasin tawa li suli  
kasi mute li lon  
kasi li kule mute  
kasi suli la soko  
li len lon anpa  
nasin li kama pini  

a tomo  
ma tomo suli li lon poka kasi  
ma tomo suli li lon pini nasin  
nasin li wan e kasi e tomo  
nasin li wan e pona e ike  
mi weka tan kalama ike kepeken nasin  
mi weka tan kulupu ike kepeken nasin  

a  
ike  

mi pini tawa  
sina pini tawa  

sinamu1 te seme li lon to

mi awen  
sina toki ala  
ale li awen  
sina tawa mi  

sinamu1 te ijo ike li kama tawa sina lon tomo sona anu seme to

mi toki e te lon to kepeken lawa  
pilin ike li kama sin  
sina lukin e mi

sinamu1 te nimi sina li seme to

mi wile toki  
mi wile toki  
mi wile toki a  
lawa mi li ike  
lawa mi li jaki  
mi alasa toki a  
mi alasa kalama a  
mi alasa pona e lawa  
mi toki insa e wile  
mi open e uta  
mi wile toki  
mi toki

mimu1 te mi meli [anpa,, jan,,] to

mi lukin e anpa  
kalama mi li ike  

sinamu1 te meli [anpa,, jan,,] o  
zzzzzz o pilin ike ala  
zzzzzz mi ken pana e pona  
zzzzzz taso o weka ala a to

mi lukin e lukin sina  

mimu1 te n(zz)  
zzzzzz sina pona to  
sinamu1 te o kama a to

sina jo e luka mi  
sina tawa e mi  
mi tu li weka tan nasin  
ma kasi li lon monsi mi  
ma tomo li lon sinpin mi  
mi tu li tawa tomo sona  

. . .
{.asterisks}

mi jan  
jan li mute  
jan li kulupu  
kulupu li suli  
jan kulupu li ken ala jo e ale wile  
jan li pali  
jan li wile e ijo la jan li pali  
jan li wile e moku la jan li pali  
jan li wile moli ala la jan li pali  
taso jan li wile pali la nanpa wan la jan o sona  
ni la jan li tawa tomo sona  
tomo sona la jan pali li pana e sona tawa jan sin  
kama sona li wile e tenpo mute  
mi jan la mi tawa tomo sona  
tomo sona li poki e jan mute  

mute li ike tawa mi

mi en sina li tawa insa tomo  
tomo sona li lon poka pi(matomosuli)  
tomo li poki e tomo lili mute  
kule sona mute li lon  
jan li ken sona nanpa  
zz li ken sona toki  
zz li ken sona ilo  
zz li ken sona sitelen  
zz li ken sona ante  
tomo lili li lon tawa kule sona ale  
zzzz li tomo e jan pi(sonani)  
mi en sina li tawa tomo pi(sonananpa)  

jan mute

jan mute li awen lon supa  
ona ale li pali li toki  
toki mute a  
kalama mute a  
sina toki  

sinamu1 te sina wile la mi ken awen lon poka sina to  
mimu1 te pona to

mi awen lon supa mi  
mi kama e ilo pali  
jan sona li lawa e tomo  
mi o wawa e sona la ona li pana e pali  
pakala  
pali li ike tawa mi  
sona nanpa li ike a  
mi pilin ike sin  
mije tu lon poka mi li toki  

mijemu1 zz te meli [anpa,, jan,,] o  
zzzzzzzz sina weka tawa seme to  
mijeantemu1 te sina ken ala pali ni anu seme  
mijemu1 zz te seme a  
zzzzzzzz pali ni li lili a to  
mijeantemu1 te o toki to

taso mi toki ala  
telo li open lon lukin mi  
pakala a  
mi wile ala lon tomo  
tomo la mi ike  
mi ken ala pali  
mi ken ala  
mi wile weka  
ala li pona e mi lon ma ni  
telo lukin li tawa anpa

mijemu1 te sina pilin ike tan seme  
zzzzzz sina lili anu seme to  
sinamu1 te o to

sina pini awen  
sinpin sina li pana e pilin utala  
sina toki tawa mije  

mijemu1 te a&seme to  
sinamu1 te o pini e toki jaki ni to  
mijemu1 te mi toki jaki ala  
zzzzzz ni ale li lon  
zzzzzz ona li ken ala pali li ken ala toki  
zzzzzz ona li weka tan tomo  
zzzzzz ona o ken ala ni  
zzzzzz ona li ante ala la ale li ike tawa ona to

mije li toki lon  
mi pakala  
ale li ike  
mi ken ala  
mi . . .

seme

sina luka wawa e mije  
luka li awen lon tenpo lili a  
luka li utala e selo mije  
mije li kama lon anpa  
uta ona li pana e telo loje lili  
mije li pakala

seme  

sina toki ala  
sina awen  
seme a  
o awen ala  
o toki  
o ijo  
sina ni tan seme  
mije li toki e lon taso  
o pakala ala e ona  
mi ike  
ike ni li tan mi  
mi . . .

sina luka e lawa mi  
luka li awen lon tenpo suli  
luka li suwi  
mi lukin e sina tan anpa awen  
lukin sina li suno lili  
sinpin sina li pana e pilin ike lili

sinamu1 te o kute ala e ona  
zzzzzz ale li pona to  
mimu1 te . . . taso . . . to

mi ken ala toki  
sina awen luka  
nasa la mi pilin suwi  
taso sina pini tan kalama suli  
jan sona li kama  

jan sona mu1 te seme a li kama  
zzzzzzzz sina ken ala utala e jan a  
zzzzzzzz meli [telo,, jan,,, ala] o toki tawa jan lawa to  
 
pilin suwi li pini  
sinpin sina li pana e pilin ala  
sina weka