---
title: olin mama
header: olin2 mama
date: 2025-08-17
lang: sp
details:
- date: suno nanpa luka-luka luka-tu la mun nanpa luka tu-wan la sike nanpa owe mute2 mute2 wan
- note: toki jan nanpa open lon lipu te open lon to
last: open-utala
---

jan [nasa uta wawa,,] li lili la mama ona li moli

ona li lon tomo ala  
zzzz lon kulupu ala  
suno mute la ona li moku ala  
pimeja mute la ona li len tan jan ike  
taso pimeja wan la kulupu ike li jo e ona  
zzzzzzzzzzzz li toki e ni  
zz te sina pali tawa mi la mi pana e moku  
zzzz pali sina li ike la mi moli e sina to  
jan [nasa uta wawa,,] li pali  
ona o weka e mani tan jan wawa  
zz o pana tawa kulupu  
ona li pali pi(muteike)  
zz li kama jo e pana lili  
taso kulupu ike li suli la jan [nasa uta wawa,,] li ken ala weka

pali sin la ona o weka e mani tan jan lawa [e tenpo,,]  
monsuta a  
jan tu ante li awen e jan [nasa uta wawa,,]  
taso ona li kama jo e mani lon tomo lawa la jan tu li kama weka  
jan utala li jo e jan [nasa uta wawa,,]  
zzzz li pana e ona tawa poki lon anpa ma

mun mute li pini la jan utala li kama e jan [nasa uta wawa,,] tan poki  
jan [nasa uta wawa,,] li lon insa tomo  
jan mute li lukin e insa  
insa la jan ante li lon poka ona  
sinpin pi(janpoka) li lukin e anpa taso  
zzzzzzzz li pana e pilin ike a  
jan wawa li awen lon supa suli  
zzzz li toki e nimi pi(janpokawan)  
jan nimi li kama  
jan ante li tu e sijelo ona  
jan li moli  
jan wawa li toki e nimi jan sin  
jan li kama  
zz li moli  
jan wawa li toki e nimi [nasa uta wawa,,]  
jan [nasa uta wawa,,] li pilin monsuta a  
lili la ona li tawa  
ona li wile ala moli  
ona li wile weka tan tomo  
taso jan mute li lukin

taso jan [nasa uta wawa,,] li kama la jan wan li toki wawa

te o pini to

toki li tan jan lawa [e tenpo,,]  
jan [e tenpo,,] li kama tan kulupu  
zzzzzzzzzz li lon poka pi(jan [nasa uta wawa,,])

te jan ni li lili  
zz ona li pali tan ike pi(janante)  
zz taso ike li lon ala jan ni  
zz ona li ken pona  
zz o moli ala e ona to

jan wawa lon supa li toki

te lawa li lawa  
zz ona li ike tawa lawa la ona o moli sama jan ale  
zz mi ken ala ante e lawa a to

jan [e tenpo,,] li lukin e jan [nasa uta wawa,,]

te lawa li toki mi  
zz mi awen e jan lili ni to

jan [e tenpo,,] li weka  
jan [nasa uta wawa,,] li tawa ona

ni la jan [e tenpo,,] li kama mama e jan [nasa uta wawa,,]  
jan [nasa uta wawa,,] li lon tomo suli ona  
zzzzzzzz li ken moku mute  
zzzzzzzz li lape lon supa suwi  
mama [e tenpo,,] li weka lon tenpo mute  
taso ona li suwi  
zzzz li pana e wile ale tawa jan [nasa uta wawa,,]  
lon weka pi(mama [e tenpo,,]) la  
zz jan [moli,,,, kama,,] en jan [pimeja,,,, tenpo,,,] li lon poka  
zzzzzzzzzzzzzzzzzzzz li toki li musi  
jan [e tenpo,,]  
en jan [moli,,,, kama,,]  
en jan [pimeja,,,, tenpo,,,] li tan mama sama  
jan [pimeja,,,, tenpo,,,] li pana e sona utala pona  
jan [moli,,,, kama,,] li seli e pan suwi a  
jan [nasa uta wawa,,] li pilin pona  
tenpo li tawa la jan [nasa uta wawa,,] li kama suli

suno wan la mama [e tenpo,,] li awen e jan [nasa uta wawa,,] lon tomo lili  
zzzzzzzzzzzzzzzz li toki e te o tawa ala to  
jan [nasa uta wawa,,] li awen lon tenpo mute a  
pini la mama [e tenpo,,] li weka e jan [nasa uta wawa,,] tan tomo  
jan ale lon kulupu li pilin ike  
jan [moli,,,, kama,,] li toki  
zz te jan lili o  
zzzz mi tawa ma [wawa,, lawa,,]  
zzzz mi awen lon tenpo pi(muteseme) la mi sona ala  
zzzz o awen tan kama sin mi to  
 
jan [nasa uta wawa,,] li pilin ike  
mama [e tenpo,,] kin li weka mute a  
zzzzzzzzzzzz li toki lili

mama [e tenpo,,] li weka lon mun mute  
ona li kama sin la sike lukin wan li weka tan sinpin  
ona li monsuta tawa lukin  
pilin ike la mama [e tenpo,,] li tawa jan [nasa uta wawa,,]  
zzzzzzzzzzzzzzzz li toki  
zz te jan [moli,,,, kama,,] li ken ala kama sin to  
jan [nasa uta wawa,,] li sona ala e tan  
jan [pimeja,,,, tenpo,,,] li kute  
zzzzzzzz li kalama wawa tan pilin ike

jan [nasa uta wawa,,] li taso  
jan ala li ken lon poka ona  
ona ale li pali mute  
zzzz li lape ala  
jan [nasa uta wawa,,] li wile tawa mama [e tenpo,,]  
ona li alasa e ona lon ale tomo  
ona li kama lon tomo suli  
tomo la jan mute li lon  
jan pi(mutelili) li lon insa  
jan [nasa uta wawa,,] li sona e tomo ni  
tomo ni la mama [e tenpo,,] li pini e moli ona  
taso tenpo ni la mama [e tenpo,,] li awen lon supa  
mama [e tenpo,,] li toki e nimi jan  
jan li kama  
jan lon poka pi(mama [e tenpo,,]) li tu e sijelo ona  
jan li moli  
mama [e tenpo,,] li toki e nimi sin  
jan lili li kama  
jan [nasa uta wawa,,] li ken ala awen  
ona li tawa insa tomo  
zz li toki

te o pini to

mama [e tenpo,,] li lukin e ona

te jan [nasa uta wawa,,] o tawa tomo sina to

te sina moli e jan lili tan seme a  
zz mi lon tomo ni la sina pini e moli mi  
zz sina kama ante to

te nasin li ante  
zz o tawa to

te ala a  
zz o pini e moli to

lukin pi(jan [nasa uta wawa,,]) li pana e telo  
mama [e tenpo,,] li monsuta e ona  
jan lon poka li tu e sijelo pi(janlili)  
mama [e tenpo,,] li mu e jan utala  
jan utala li tawa e jan [nasa uta wawa,,]  
jan [nasa uta wawa,,] li weka ala tan tomo ona lon tenpo mute  
zzzzzzzz li pilin ike a  
jan [e tenpo,,] li kama ike  
ona li mama ala

pimeja la jan [nasa uta wawa,,] li weka kepeken lupa  
ona li wile tawa ma ante  
taso jan [e tenpo,,] li lon sinpin tomo  
zzzzzzzzzzzz li lukin e ona  
jan [e tenpo,,] li toki wawa e te o tawa ala to  
jan [nasa uta wawa,,] li pilin monsuta a  
zzzzzzzz li tawa wawa  
ona li kama lon ma kasi  
ale li pimeja

ona li tawa lon ale pimeja  
zz li kama lon nasin kiwen  
ona li jo e moku ala  
zzzzzz e mani ala  
ona li awen tawa  
open suno la ona li kama lon ma tomo suli  
zzzzzzzz li kama tawa anpa tan lape  
jan utala li jo e ona  
zzzz li pana e ona tawa supa lape  
lape li pini la jan utala li kama e ona lon tomo suli  
ona li lon anpa  
kulupu jan li lon supa sewi2  
jan lawa [wawa,, lawa,,] li lon supa  
ona li toki

te sina kepeken len pi(ma [e tenpo,,])  
zz sina kama tan seme to

te jan [e tenpo,,] li mama e mi  
zz taso ona li ike  
zz ona li moli e jan lili  
zz mi weka tan ona to

jan li toki lon kulupu  
jan [ken,, pali,,,,] li toki  
zz te toki ona li ken lon ala  
zzzz jan [wawa,, lawa,,] o  
zzzz jan ni li wile pana e sona tawa jan ike [e tenpo,,]  
zzzz o moli e ona to

taso jan [wawa,, lawa,,] li lukin pona e jan [nasa uta wawa,,]  
zzzzzzzzzz li lukin e jaki e pakala lon sijelo ona  
zzzzzzzzzzzzzze pilin monsuta lon sinpin ona  
zzzzzzzzzz li wile pana e pona  
ona li toki e wile  
jan [nasa uta wawa,,] li ken awen lon tomo suli pi(jan [wawa,, lawa,,])  
ona li ken ala toki tawa jan pi(maante)  
taso jan ale o pona tawa ona  
jan [ala,,, n] o mama e ona  
ale ni li kama lon
