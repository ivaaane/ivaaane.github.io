---
title: soko li seme
header: soko2 li seme
date: 2025-06-29
lang: sp
details:
- date: "suno nanpa mute2 luka tu-tu la mun nanpa luka-wan la sike nanpa owe mute2 mute2 luka"
- note: "mi pana e ni tawa [lipu tenpo nanpa supa](https://liputenpo.org/lipu/nanpa-supa/)"
---

tenpo pini mute la jan li toki e ni  
zz soko2 en kasi li sama  
ni li lon ala  
taso jan mute li awen toki e ni  
sona soko2 li lili lon tenpo ni a  
tan ni la mi wile toki e ni tawa sina  
zz soko2 li seme

lukin la soko2 li kili lili  
kili mute li linja tan anpa  
zzzz li supa sike lon sewi2  
taso kili li soko2 ale ala  
soko2 li suli a lon insa ma  
kili li lon selo taso

open la soko2 li ijo lili  
ona li pana e linja walo tawa ale pi(insama)  
linja li pana e moku tawa ijo  
zz li ken mama e soko2 sin  
taso mute la soko2 li pana e kili tawa selo ma  
kili li suli la ona  
zz li pana e kon ko  
kon ni li jo e sike mute lili lili a  
zzzz li mama e soko2 sin

kili li ken sijelo ante mute  
ona li ken supa lon linja  
zz li ken sike  
zz li ken supa lon sinpin  
zz li ken ko  
sama la kili li ken kule ale  
soko2 mute la sina moku e ona la sina moli  
soko2 li ni tan ni  
zz ona li wile awen  
ante la soko2 mute li pona a tawa sijelo  
sina wile lon sijelo wawa la o pana e soko2 pona tawa moku ale  
soko2 seli li suwi tawa uta

sama kasi ala la suno li ike tawa soko2  
ona li wile e telo e pimeja  
ni la soko2 li moku e seme  
soko2 mute li moku e ijo moli  
soweli anu kasi li moli la soko2 li tawa sijelo ona  
zzzzzzzzzzzzzz li moku e ona  
zzzzzzzzzzzzzz li weka e ona  
kasi ale li loje  
zzzz li moli  
zzzz li tawa anpa ma la soko2 li moku e ona ale  
soko2 li lon ala la ijo moli li weka ala  
soko2 li ken moku ante kin  
soko2 nasa li utala e pipi  
zzzz li moku tan ona

soko2 ante en ijo ante pi(soko2_ala) li wan  
zzzzzzzzzzzzzzzz li pana e pona tawa ona ante tan moku  
sina lukin e kiwen la ijo supa lili jelo li ken lon  
ijo ni li soko2  
zzzz li kasi  
kasi li pana e moku tawa soko2 la soko2 li awen e kasi  
pini la kasi li toki tawa kasi ante kepeken linja walo soko2

ma mi la soko2 li suli a tawa kulupu  
ma pi(janala) la kili soko2 li mute  
jan li alasa e ona  
zz li seli e ona  
zz li moku lon kulupu  
ma lete la kili li mute ala  
taso sina ken ala lukin e soko2 la soko2 li awen lon  
soko2 li lon ala la ijo ala ante li ken lon  
soko2 li suli a
