---
title: lon insa pi ma tu #2
lang: tp
draft: true
---

tomo ni li walo.

supa wan taso li lon, li walo. jaki ala li lon ona. sinpin la namako ala li lon. taso la anpa pi kiwen jelo walo li pana e kule ante tawa tomo lili ni. lupa ala li lon. suno sewi li ken ala lon tomo ni. suno li kama tan ilo. suno li walo, li pona ala tawa selo mi, taso jan ante ala li pilin ike tan ona; ante a! suno sewi li ike tawa jan ante. ona li ken lawa ala e sewi, taso ona li ken lawa e ilo. tomo ni la jan li lawa e ale.

jan sona Moka li weka. ona li lukin e mi; lukin pi pilin utala. lukin ona li wawa taso e pilin utala mi! mije li toki jaki tawa sina, taso _mi taso_ li kama lon tomo pi jan lawa. mi awen kute e toki mije tan lawa miâ€¦ seme la jan li ken ike ni? mi wile utala sin e ona.

[...]

--- meli Tejana o... sina ike seme?

--- mije Moka li toki e ale tawa sina.

--- mi kute e sona pi jan lukin. taso mi wile kute e sona pi jan pali.

mi esun wawa e kon. jan majuna li toki nasa a... mi toki e ale pi sona mi: mije ike li toki jaki e sina. sina pilin ike a. pilin sina li ken pakala kepeken wawa ala... mije ni li ike tan seme? ona li kama jo e seme? ala. ike. ni li pilin utala a e mi. mi... mi pilin wawa la, pilin taso li lawa ala e sijelo mi. nasa a. mi lawa ala e sijelo mi.

a, taso jan lawa li sona pona e ni.


