---
title: jan suli kasi
date: 2025-05-30
lang: tp
details:
- date: 2025/5/30
- edit: 2025/8/14
- note: mi toki pona e toki musi "el gegant del pi" pi kulupu Katala.
---

kulupu Katala li toki e sona ni:  

> tenpo pini la, lon ma Montusi la, jan sin li lon. jan sin mute li lili, taso jan sin ni li suli a! jan lili li nimi "jan wawa Pale" e ona. ona li suli a la, ona li awen kepeken palisa kasi suli, li moku e telo tan linja telo suli. ona li wile e telo mute a!
> 
> jan Kolon li kama tan ma sin Amelika la. jan suli a tu li lon kulupu ona. jan suli tu li wawa tawa jan ale. taso jan pi ma Katala li sona e jan wawa Pale la, ni li wawa ala.
> 
> jan wawa Pale li wile pana e sona ni: jan suli ale la jan Pale li wawa nanpa wan! jan wawa Pale li jo e palisa kasi, li tawa ma tomo Pasalona.
> 
> ma tomo la jan li awen e open. li toki e ni: "sina kama la o jo ala e palisa!" jan wawa li utala e jan awen kepeken palisa, li tawa sewi e ona. jan awen li kama awen lon poka ma ante.
> 
> jan wawa li toki wawa e ni: "jan suli pi ma Amelika o! o kama! mi pana wawa e ijo tawa anpa la anpa li pakala!" jan wawa li jo e jan suli pi ma Amelika li pana wawa e ona tawa sewi. jan suli li kama awen lon ma Amelika tan pana.

tan sona ni la jan pi kulupu Katala li kalama musi e ni:

> jan suli kasi  
> a li tawa a li tawa!  
> jan suli kasi  
> a li tawa lon nasin!

> jan tomo suli  
> a li tawa a li tawa!  
> jan tomo suli  
> a li tawa lon sewi!
