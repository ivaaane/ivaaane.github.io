---
title: sin olin
lang: tp
---

jan Esi li lili la mama ona li moli.

ona li lon tomo ala lon kulupu ala. suno mute la ona li moku ala. pimeja mute la ona li len tan jan ike. taso pimeja wan la, kulupu ike li kama jo e ona, li toki e ni: "sina pali tawa mi la, mi pana e moku. pali sina li ike la, mi moli e sina!" jan Esi li pali. ona o weka e mani tan jan wawa o pana tawa kulupu. ona li pali pi mute ike, li kama jo e pana lili. taso, kulupu ike li suli la, jan Esi li ken ala weka.

suno wan la, pali la ona o weka e mani tan jan lawa Atali. monsuta a... jan tu ante li awen e jan Esi. taso, ona li kama jo e mani lon tomo lawa la, jan tu li kama weka. jan utala li jo e jan Esi li awen e ona lon poki lon anpa ma.

mun mute li pini la, jan utala li kama e jan Esi tan poki. jan Esi li lon insa tomo. jan mute li lukin e insa. insa la jan ante li lon poka ona. sinpin pi jan poka li lukin e anpa taso li pana e pilin ike a. jan wawa li awen lon supa suli, li toki e nimi pi jan poka wan. jan ni li kama. jan ante li tu e sijelo ona. jan li moli. jan wawa li toki e nimi jan sin. jan li kama, li moli. jan wawa li toki e nimi Esi. jan Esi li pilin monsuta a! lili la ona li tawa. ona li wile ala moli. ona li wile weka tan tomo, taso jan mute li lukin.

jan Esi li kama la, jan wan li toki wawa.

"o pini."

toki li tan jan lawa Atali.

jan Atali li kama tan kulupu, li lon poka pi jan Esi.

"jan ni li lili. ona li pali tan ike pi jan ante, taso ike li lon ala jan ni. ona li ken pona. o moli ala e ona."

jan wawa lon supa li toki:

"lawa li lawa. ona li ike tawa lawa la, ona o moli sama jan ale. mi ante e lawa la, pakala taso li ken kama a!"

jan Atali li lukin e jan Esi.

"lawa li toki mi. mi awen e jan lili ni."

jan Atali li weka. jan Esi li tawa ona.

ni la, jan Atali li kama mama e jan Esi. jan Esi li kama lon tomo suli, li ken moku mute, li lape lon supa suwi. mama Atali li weka lon tenpo mute, taso ona li pana tawa jan Esi e wile ale. lon weka pi jan Atali la, jan Molika en jan Pimeten li lon poka, li toki li musi. jan Atali en jan Molika en jan Pimeten li tan mama sama. jan Pimeten li pana e sona utala pona; jan Molika li seli e pan suwi a. jan Eli li pilin pona.

