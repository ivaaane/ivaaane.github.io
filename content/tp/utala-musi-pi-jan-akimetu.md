---
draft: true
---
ma Elena pi tenpo pini la, jan Akimete li pana e sona mute; ona li sitelen e sona lon lipu la, mi pi tenpo ni li ken sona e ona. lipu wan la, ona li pana e sona musi ni. o kute:

o jo e kiwen supa suli wan; supa la poka tu tu pi suli sama li lon. o jo e kiwen supa lili mute; kulupu pi kiwen lili la ni taso o lon:

- kiwen luka luka wan la, poka tu wan li lon.
- kiwen tu la, poka tu tu li lon.
- kiwen wan la, poka luka li lon.

(poka ale o suli ante. o lukin e sitelen!)

sina wan e kiwen lili ale la, ona li ken lon kiwen suli. taso, sina wile wan e kiwen ale lon nasin pona ni la, sina utala! musi la, o alasa wan e kiwen ale lon supa. pini la ale o supa: kiwen li ken ala lon sewi pi kiwen ante. nasin mute mute a li ken! kin la, sina ken musi ante kepeken kiwen sama: sina nasin e kiwen lili la, ona li ken sama sitelen soweli, anu sitelen jan, anu sitelen tomo... anu sitelen ante. toki Elena la utala musi ni li kepeken nimi 'ὀστομάχιον' (_Osomakijon_).

musi ante pi nasin sama li tan ma Sonko pi tenpo pini. musi Sisopan (七巧板) la o jo e ni taso lon kulupu pi kiwen lili:

- kiwen luka la poka tu wan pi suli sama li lon.
- kiwen wan la poka tu tu pi suli sama li lon.
- kiwen wan la poka tu tu pi suli sama ala li lon.

 utala li lili lon musi ni. taso, sama la, sine ken pali e sitelen mute kepeken kiwen lili. o musi pona!
 