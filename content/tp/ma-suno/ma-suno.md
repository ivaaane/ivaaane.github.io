---
title: lipu "ma suno" li seme?
date: 2025-10-6
lang: tp
details:
- date: 6/10/2025
- note: jan pi lon ala li toki e kon lipu.
next: open-lon
---

tenpo pini a la kulupu lili li lon nena pi ma Seluli. tenpo ni la, jan li sona lili e kulupu ni. jan utala li moli e ona ale, li seli e tomo ale la, ijo ona pi mute lili li awen. suno li sewi tawa jan ni. ni la mi nimi “jan suno” e jan pi kulupu ni.

taso! ijo wan li awen tan ona: musi. jan suno li toki e musi mute. ona li toki musi e sona pi tenpo pini lon tenpo lape. lili la sona musi li awen lon kulupu ante. mi sona e ni taso tan jan suno.

mi wan e musi ni ale la, mi ken mute e sona mi pi jan suno. ni la, mi open pali. mi kute e sona tan ma mute. mi alasa mute. mi lukin e lipu mute. mi ni lon sike mute a! taso, pali li pini. mi kama sona mute pi kulupu moli ni. mi pana e sona ale tawa lipu “ma suno”.

nasin lipu li ni:

musi li lili li mute. o lukin e musi pi wile sina! taso, musi ale li wan la ona li toki e sona suli. jan mute en utala mute li lon. musi mute li ante tawa musi ante la, mi poki mute e musi. mi tu tu e lipu, sama ni:

-  **toki open la**: ni li poki musi nanpa wan. musi ni li toki e open ale. nanpa wan a la o lukin e toki ni. sina pini kute e toki open la, o kute e toki ante lon wile sina!
- **toki mun la**: musi ni li toki e sewi e jan suno. nimi sin ala li lon toki. musi li lili.
- **toki jan la**: musi ni li toki e jan pi sewi ala e utala. nimi mute a li lon! jan Wala, en jan Ete, en jan ante li suli. musi li suli. sewi li lon ala musi ni.
* **toki pini la**: ni li poki musi nanpa pini. jan suno la, nasin ni la ale li pini.

mi wile kulupu e musi ale la ni li utala a. pali li ken ike. jan suno li toki e lon ala lon? mi sona ala. ken la, jan Wala en jan Ete li lon tenpo pini. ken la, sewi suno li lon. ken la, ale li musi taso. mi toki e sona taso.

ale la, o musi tan lipu mi “ma suno”!

_— jan sona Etuwi Selesemeni_  
_ma Kapoka_
{.right}
